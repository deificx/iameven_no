<!DOCTYPE html>

<html>
<head>
	<meta charset="utf-8">
	<link rel="stylesheet" type="text/css" href="http://iameven.com/style.css">
	<title>Animex på iameven.com</title>
	<script type="text/javascript">

		var _gaq = _gaq || [];
		_gaq.push(['_setAccount', 'UA-6208270-11']);
		_gaq.push(['_trackPageview']);

		(function() {
			var ga = document.createElement('script'); ga.type = 'text/javascript'; ga.async = true;
			ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
			var s = document.getElementsByTagName('script')[0]; s.parentNode.insertBefore(ga, s);
		})();

	</script>
</head>
<body>

	<div id="header" class="container">
		<h1><a href="/">iameven.com/no</a></h1>
		<p style="background-color:#ffffcc;border:2px solid #ffff00;text-align:center">This is my old norwegian website. for my up to date english website go to <a href="http://iameven.com">http://iameven.com</a>.</p>
		<ul id="nav">
			<li><a href="/alle/">Les alle postene i kronologisk rekkefølge.</a></li>
		</ul>
	</div>

	<div class="container">
		<div class="section posts">

			<h1 class="title">Animex</h1>
			

			<p>Som jeg kort nevnte så var jeg i Middlesbrough denne uka. Den store hendelsen var <a href='http://animex.tees.ac.uk/'>Animex</a>. Kort fortalt er det en festival for dataspill og dataanimasjon, men temaene varierer stort. Alt fra spesialeffekter til hvordan å bygge opp en character. Så hold dere fast, dette blir en lang en.</p>

<p><strong>Søndag:</strong> Det eneste selskapet som flyr direkte til Newscastle fra Stavanger er Widerøe. De som er kjent med det selskapet vet at de ikke akkurat er de største på jumbojet. Så etter en time og førti minutter i propellfly var det ganske behagelig å plante beina på planeten igjen, bare for å sette seg i ei drosje i en time. Været var surt, det regnet og blåste. Surt fordi vi bestemte oss for å gå til hotellet de andre i klassen skulle bo på. Det skulle bare ta 5-10 minutter, men endte med å ta nærmere en time alt i alt. Da var det også såpass sent på kvelden at det meste av restauranter hadde stengt. Noe som igjen resulterte i at maten vi endte opp med å spise ikke akkurat var den beste. Etter ei pils som ikke smakte allverden på The Southfield tok vi turen til hotellet for å få oss noe søvn. Det eneste som var vellyket den dagen slik jeg ser det.</p>

<p><strong>Mandag:</strong> Vi sto opp 7:30 for at begge skulle få tid til å dusje før vi stakk til universitetet. Jeg delte rom med Stian på turen for at det skulle bli billigere, ikke at det plager meg å bo på rom med noen andre uansett. Og når jeg sier universitet, Animex blir arrangert av Teesside University. Det var faktisk satt opp en egen kø for Noroff så det å få registrert seg gikk fort. Vi fikk et fullt Animexpass, en bag, skriveblokk, penn, t-skjorte, endel reklame, noen magasiner og et program.</p>

<p>Så etter en rask frokost fikk vi høre Rhianna Pratchett fortelle om characters, hvordan en helt skulle være og hvordan hun håpte kvinnelige characters i spill ville bli portrertert anderledes, og ikke bare være den supersexy kjedelige &#8220;identiske&#8221; heltinnen de ofte er. Beverly Bright fra Bizzare Creations tok oss igjennom den prosessen det er å lage et skikkelig HD bilspill. De tok i gjennomsnitt 25,000 bilder i hver by for å dekke det området løypene gikk. De løste også effekter med animerte teksturer, som regn og vindusvisker. I tillegg hadde de også et meget fancy system for biler med flere farger i lakken.</p>

<p>Etter lunsj fikk vi høre fra Jonathan Smith &#8220;How to be amazing with licences&#8221;. Hvorpå svaret var &#8220;Be amazing&#8221;. Han var den morsomste foreleseren vi hadde hele uken og fotalte blandt annet hvorfor Lego star wars var så vellykket og hvor de skulle ta lego videre i spillmediumet. Mark Davies fra Ninja Theory spasserte oss igjennom en level fra Heavenly sword. Hva de hadde planlagt og hva som måtte endres for at spillet skulle kunne holde en teen-rating. Noe som vistnok er viktig for salgstall i USA, men som jeg personlig misliker fordi jeg får inntrykk av at de kun lager spill for å selge, ikke for at spilleren skal sitte igjen med det beste spillet. Han omtale også spillet som produkt, så han la vel egentlig ikke skjul på hva han mente.</p>

<p>Louise Ridgeway fra Rare la vekt på hvor viktig animasjonsprinsippene er og hvorfor folk ofte ikke legger nok vekt på de enkle reglene innenfor animasjon, noe de såklart burde. Og noe jeg så klart har tenkt å gjøre når jeg kommer så langt. Hun fortalte også litt om Rare generelt og hva de hadde gjort så langt. Hun kunne ikke gå innpå hva de skulle gjøre og hva som skulle komme. Sistemann for dagen var Jordan Thomas. Leveldesigner på blandt annet Thief: Deadly shadows hvor han lagte Shalebridge Cradle og Bioshock hvor han lagte Fort Frolic, vistnok omtalt som høydepunktet i begge spillene. Han hadde et utrolig fasinerende ordforråd og var generelt sett utrolig fasinerende å høre på om enn kanskje litt skummel da jeg ikke forsto alt. Han fortalte hvordan man kunne fortelle en historie igjennom leveldesign.</p>

<p>Etter en tur på hotellet og middag på Peking villa, en kinesisk restaurant, tok vi turen til Players&#8217; Lounge som ble holdt på Hub, universitetets utested. Selv om alle foreleserne var tilstede fikk ikke jeg pratet med noen dem.</p>

<p><strong>Tirsdag:</strong> Vi sto opp tidlig for vi hadde bestemt oss for å få oss en skikkelig engelsk frokost. Det fant vi på en ganske fancy sportsbar som het Lloyds. På veien bort til universitet klarte jo så klart jeg å kjøpe med meg et par CDplater. The Trentemøller Chronicles og zero7 - when it falls. Stian og jeg kjøpte også badeshorts da ingen av oss tok med dette hjemmefra. Det var nemlig basseng på hotellet.</p>

<p>Et panel bestående av fire av foreleserne startet dagen med å fortelle oss hvordan vi skulle komme oss inn i bransjen. Man merker at de større firmaene ofte ønsker folk som har spesifisert seg innenfor noe, mens de små gjerne ønsker at man kan litt av alt. Og hvor viktig det kan være å skreddersy showreel ettersom hvor man søker. De fortalte også litt om hvordan de hadde havnet i bransjen. Alex Trowers fra Weirdwood kom for å minne oss på hvor viktig hvordan var i et spill. Selv om du gjerne vet hva som skal gjøres og hvorfor det skal gjøres blir det temmelig meningsløst dersom hvordan man gjør det ikke er gøy. Han deler også mitt synspunkt på invert mouse i førstepersons spill.</p>

<p>Ken Wong fra Spicey horse kom for å fortelle om episodebasserte spill og det svert spennende spillet American McGee&#8217;s Grimm som de jobbet med og som vil bli sluppet i 23 episoder. Sanjay Mistry fra EA kom for å fortelle hvordan de prøver å komme seg på den riktige siden av uncanny valley. Jeg tror det enda vil gå en stund før vi kan se skikkelig 3D som virkelig lurer oss, men samtidig hadde de utviklet ganske tøffe systemer for annsiktsuttrykk og animasjon i samtid.</p>

<p>Jeep Barnett fra Valve kom for å fortelle hvordan en liten studentgjeng fra Digipen endte opp med å jobbe for Valve og lage det veldig gode og kritikerroste spillet Portal. Hva han likte med arbeidsmetodene til Valve og hvordan spilltestere hjalp dem igjennom hele prosessen. Han viste også de tidligere utgavene av GLADoS og hvordan de etter 132 forsøk og ett år og to måneder kom frem til den GLADoS vi finner i slutten av spillet.</p>

<p>Vi gikk en god gjeng på Pizzahut før vi stakk på kino å så Cloverfield. Personlig likte jeg det meste med den filmen. Litt stilig med en film som ikke ga så mye svar men samtidig var veldig engasjerende. Jeg likte også den &#8220;ryddige&#8221; hjemmefilmstilen med håndholdt kamera. Absolut en verdt å se film.</p>

<p><strong>Onsdag:</strong> Dagen var lagt opp til workshops på Animex for de som hadde ordnet seg det. Jeg hadde ikke og i lag med de andre fra Noroff Stavanger fikk vi en omvisning på skolen. Vi fikk også svar på en del spørsmål studenter som kommer dit fra utlandet ofte har. De har veldig oppdaterte PCer og mye fancy utstyr tilgjengelig for studentene på skolen. Blandt annet et skikkelig greenscreenoppsett og motion capture lab. De skulle også få opp motion capture for ansikt ganske snart.</p>

<p>Vi tilbrakte så endel timer i hotellbassenget før vi fant oss mat på Joe (ett-eller-annet-som-jeg-ikke-husker) og endte dagen på Hub, Animators&#8217; lounge. Vi bare satt der og pratet, plutselig satt Pete Draper med bordet og de fleste av oss, eller kanskje bare jeg, hadde hakeslepp. Han fortalte hvor viktig det var å kunne produsere bra 3D med standardpakken, da små firma ofte ikke tok seg rå til å kjøpe 100 vray lisenser. Personlig brukte han selv helst scanline da han kunne sette opp et system som virket mye raskere enn det han kunne testrendere seg frem til med et avansert GI system. Han mente også det var mye mer imponerende for et selskap dersom man presenterte arbeid gjort med minst mulig plugins og ekstra software. Da han gikk var de eneste ordene jeg fikk frem noen mumlende &#8220;nice to meet you&#8221; som antageligvis hørtes ut som &#8220;eb-glb-ns-ab-th-ub&#8221;.</p>

<p><strong>Torsdag:</strong> Startet med at Paul Wells ga en åpning til animex talk, andre del av animex. Den første het foresten animex game. Raquel Benitez og Carmen Llanos fra Comet entertainment ga et veldig opplysende foredrag på de sjuke copyrightreglene i USA og Cananada. Når man lager noe, hva som helst, i Europa, har man automatisk rettighetene til dette arbeidet og trenger ikke å gjøre noe annet enn eventuelt å sende arbeidet til seg selv for å få det poststemplet og dermed kunne bevise når du lagte det, med andre ord først dersom noen skulle prøve å stjele det. I USA og Canada gjør man ikke det. Man må faktisk betale for å få rettighetene til sitt eget arbeid registrert til seg selv. På den andre siden har man jo da et veldig solid bevis på copyright, men dersom du har lagt noe, noen stjeler det å kommer seg før deg til registreringen har du ingenting du skulle ha sagt. Dessuten kostet denne registreringen ca. 1000 kroner.</p>

<p>Robin Linn hadde en tributt til Joseph Barbera, noe eksemepltung, men ganske grei oversikt på en av kunstnerne som holdt animasjon i live og antageligvis er en av de som har gjort at animasjon står så sterkt den dag i dag.</p>

<p>Et ekspertpanel på Scriptwriting kom med sine tips til scripts, hvordan de hadde havnet i bransjen og hva man kunne gjøre for å skrive bedre. De hadde også litt å si om hva som ofte ble holdt tilbake av idéene sine fordi de kunne være for ektreme for barn, det uten at de var i nærheten av det nivået Tom &amp; Jerry lå på i sin tid.</p>

<p>Shelly Page fra Dreamworks viste oss hva som er en god show-reel, en dårlig show-reel endel utrolig bra arbeid og hvem vi virkelig konkurerer med fra andre skoler i Europa. Vi fikk dessuten en sneak peak på den oppkommende filmen Kung Fu Panda som ser utrolig tøff ut.</p>

<p>Siste foredrag for dagen hopper jeg glatt over for jeg merker at jeg nesten blir litt irritert bare på tanken av det. Og som ikke det var nok gikk vi på en restaurant med utrolig dårlig service rett etterpå. De gjorde feil med ordren, opptil flere ganger og fikk for mye betalt da de hadde slått inn feil, men vi orket aldri å diskutere det med dem da de brukte så lang tid.</p>

<p>Animex party på Barracuda var neste ting på lista. Gitte og jeg fikk snakket med Jeep fra Valve og jeg fikk sagt hvor godt jeg likte Portal. han virket veldig takknemmelig for tilbakemelding selv om jeg er ganske sikker på at han hører det ofte. Vi snakket også med Raquel Benitez om copyright og at vi burde holde idéene for oss selv dersom de var gode nok.</p>

<p><strong>Fredag:</strong> Double Negative startet dagen med å fortelle oss at de hadde gjort jobben sin dersom vi ikke så at noe var gjort. Jeg visste ikke at det var 500 effektshots i The Bourne Ultimatum. De ga oss en breakdown på noen av effektene og det var alt fra å sette inn fjeset til Matt Damon over en stuntman sitt, til å forstørre eksplosjoner eller rett å slett sette inn vindu digitalt som ble knust. Sukkertiden er visst over der i gården. Vi fikk også et innblikk på effekter til Hellboy 2.</p>

<p>Robin Linn var tilbake og fortalte om arbeidet til Sony Picture Imageworks. Hvordan de hadde startet og hva de gjorde i dag. Hvordan de brøyt teknologi med å lage og jeg siterer &#8220;Christmas of the living dead, also known as The Polar Express&#8221;. Og hvordan de skulle dra denne teknologien videre. Her fikk vi også et innblikk i show-reels og hva de så etter når de så på søknader. De ga hele 10 sekunder på å overbevise dem om at de skulle se resten av showreelen.</p>

<p>Elizabeth Rega fra Western University of Health Sciences, California, Fortalte om anatomi og gode skiller på mannlige og kvinnelige figurtyper. Hun har vert med som rådgiver på flere Disney, Dreamworks og Sony pictures filmer. Og tipsene hun kom med var absolut veldig nyttige. Som å plassere livet på kvinner høyere, flatere overgang mellom panne og nese, mot en veldig ofte markert en på menn.</p>

<p>Curtis Jobling og Jackie Edwards snakket om en vellykket igjennomføring av en animasjonsserie. Om hvordan de fikk lagt Frankenstein&#8217;s Cat.</p>

<p>Hans Rijpkema fra Rythm &amp; Hues kunne snakke om at det som en gang revolusjonerte, var lett i dag, hvordan ting utviklet seg og hvor fort dette skjedde, og litt om hvor det var på vei. Han hadde mange kjekke filmer og endel artige filmer de hadde gjort internt på studioet. han snakte også litt om hvordan en avansert produksjonspipeline fungerte.</p>

<p>Som den store finalen kom Mark Walsh fra Pixar og han hadde med seg Stuart Sumida fra California State University. Stuart Sumida hadde vert med som rådgiver på Ratatouille for å vise Pixar hvordan rotter beveger seg. Mark snakket om hvordan de hadde brukt denne informasjonen til å gjøre animasjonen mer naturlig og Stuart skrøyt av hvor godt de faktisk hadde igjennomført dette. Vi fikk også se litt av arbeidsmiljøet på Pixar og ble nok en gang fortalt at det lå mye arbeid bak en slik film. Vi fikk også vite hva de hadde gjort for å bedre lyssettingen i denne filmen iforhold til tidligere filmer de hadde gjort, jeg skulle bare så gjerne likt å vite hvordan også.</p>

<p>Animex var riktignok over men vi hadde ikke fly hjem før på søndag. Så vi stakk for å bade. Etter et langt opphold tok vi turen på Pizzahut nok en gang hvor vi var fire personer på fire store Pizzaer. Det er kanskje ikke så mye å skryte av, men to stykker sto igjen når vi var ferdig. Etterpå gikk vi på kino å så Sweeney Todd. Jeg likte det som var veldig typisk Tim Burton med filmen, som stemning og farger. Jeg likte også det at den var såpass sjuk som den var. Det jeg ikke likte var hele musikalaspektet. Jeg ble stadig sittende der å tenke &#8220;kom til poenget&#8221;. Ikke en film jeg vil annbefale av den grunn. Hvis du liker musikal kan jeg bare si kjør på.</p>

<p><strong>Lørdag:</strong> Vi sov lenge, noe som absolut var herlig. Stian og jeg gikk å kjøpte oss hver vår sub på Subway før vi gikk å fant Kristian og Christopher. De hadde komt seg på besøk til tidligere noroff studenter som nå bodde og studerte på Teesside. De var 5 som hadde leid et hus. Vi hadde også møtt disse tidligere i løpet av Animex da de også var på de fleste foredragene. Vi ble sittende der en stund før vi gikk å spiste middag på en bufférestaurant. Vi gikk tilbake til dem hvor vi tok et par pils, noen spilte poker, noen guitar hero og etterhvert ble det skummelt nok Sing star (Hvorfor de hadde dette må fuglene vite). Vi hadde en tur ut på byen, men fant ut at det bare var plagsomt å bråkete før vi stakk tilbake og hadde Pizza og nachspiel hos dem.</p>

<p><strong>Søndag</strong> gikk i praksis til å vente på flyet. Vi var alle ganske klare for å komme oss hjem. Jeg kjøpte Devil May Cry 4 og gledet meg veldig til å komme meg hjem til xboxen. Noe som resulterte i en sen natt og alt for lite søvn før det var tilbake på skolen igjen.</p>

		</div>

		<div class="aside">
			<div class="post_date">11 February 2008</div>
			<div class="category"><a href="/posts">posts</a></div>
		</div>
	</div>

	<div id="footer" class="container">
		latest build date: 2013-04-25 23:39:54 ● mail to <a href="mailto:post@iameven.com">post@iameven.com</a> ● iameven.com by Even Alander
	</div>

</body>
</html>