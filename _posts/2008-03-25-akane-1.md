---
layout: post
title: "Akane - 01"
date: 2008-03-25 22:15:40
category: posts
id: 57
images: 1
---
Først og fremst håper jeg at jeg kan kvitte meg med den uvanen som er at jeg for andre gang på rad ikke oppdaterer her på en mandag. Noe jeg absolut må klare å skyve tilbake. Jeg hadde litt problemer med nedetid på siden og etter noen timer i chatsupport med one.com løste det seg. 

Men noe som er mye mer aktuelt akkurat nå, Akane:

Vår tredje obligatoriske oppgave på Noroff er som jeg raskt nevnte å lage en figur. Den må være humanoid, ha en bakhistorie og være godt gjennomført. Man må altså tenke litt på alt. Historien kommer jeg nok mer tilbake på når jeg begynner på oblig 4 da den blir litt mer vesentlig da. Men det jeg i første omgang har tenkt er at hun er en kvinnelig ninja, altså kunoichi. Utseendemessig blir hun forhåpentligvis litt lik typiske tegneserieheltinner med overdrevne kvinnelige former. Hun skal få endel utstyr/våpen og mer definert drakt, men det kommer etterhvert. Først og fremst måtte jeg få på plass grunnformen. Hender er utrolig vanskelig å modelere for de som ikke visste det og derfor har hun heller ikke fått noen enda. Øynene og det lille området rundt, samt hendene vil være de eneste plassene med synlig hud. Mer er det vel egentlig ikke å si enda, men det vil så klart komme mer.