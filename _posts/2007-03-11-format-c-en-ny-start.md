---
layout: post
title: "Format c: en ny start"
date: 2007-03-11 21:30:22
category: posts
id: 14
---
Her om dagen gikk PCen min gjennom en såkalt fornyelsesprosess. Det vil si, slette alt som var på den for å legge det inn på nytt igjen. En nyformatert PC er som en nykjøpt blyantspisser. Det er en drøm å spisse blyanten, men etter en stund er blyantspisseren sliten og det tar litt lengre tid å fullføre oppgaven som er å spisse blyanten. En evig skarp PC hadde ikke gjort noe. Nå er det ikke bare PCen som trenger en ny start. Jeg må seriøst komme meg i bedre form. Det kommer til å bli tungt men på samme måte som jeg klarte å leve uten PC i de 4 timene prosessen tok burde jeg klare å kjøre meg igjennom en slik prosess på 9 uker. For det er noe sånt det tar for å komme seg i form hvis man følger et [treningsprogram][1] marinejegerne har på sin hjemmeside. Noe optimistisk å sikte opp mot marinejegernivå kansje, men jeg har laget en modifisert versjon som jeg har store planer med å følge og fullføre. I tillegg er det jo noe med kostholdet. Nå har jeg planer om å være streng med meg selv og ikke unne meg noe som er godt. Det betyr i bunn og grunn ingen form for utskeielser inne junkfood, snop eller drikke. Jeg skal stort sett drikke vann og juice/melk og i teorien holde meg unna alkohol i 9 uker. Jeg må spise ofte og lite, ikke minst sunt. Desto mer jeg skriver nå desto værre høres det ut, men uten en plan og et mål hjelper det ikke. For jeg har nemlig et mål; jeg skal ned minst 10 kilo på disse 9 ukene. litt over kiloen i uka, som så absolut burde være mulig. Det inkluderer de kiloene jeg antagelig vis vil legge på meg i muskler, noe som gjør denne prosessen enda litt værre. 

Jeg må nok antageligvis skrive noen ord om hvordan dette går og helt til slutt hvordan dette har gått.

 [1]: http://www.mil.no/sjo/keskdr/kyststrid/mjk/start/marinejeger/mj_forberedelser/tp/