---
layout: post
title: "Helgen og bildegalleriet"
date: 2008-03-03 03:03:08
category: posts
pid: 53
---
Så på fredag, mens jeg ventet på at Tom skulle komme slik at han kunne kjøre Aleksander og meg til Gitte fikk jeg sneket inn funksjonen for å hoppe frem og tilbake mellom bildene i galleriet. Men det er ikke den eneste forbedringen. Ettersom jeg fikk en del forskjellige gallerier opp ble det ganske rotete i menyen min og jeg måtte relativt fort fikse opp i akkurat det, fant jeg ut. Så derfor har jeg delt det opp i forskjellige gallerier. Med en ganske fri tolkning av [fest][1] vil nok det bli det mest oppdaterte galleriet fremover. [Tur][2] er tiltenkt reising vekk å være vekke i minst et døgn. Skuffende nok har jeg bare hatt kamera med meg på 2 slike turer så langt. Jeg fikk kameraet mitt i slutten av sommeren 2007 og kan heller ikke finne hverken det tidligere kameraet eller bildene jeg tok med det. [Event][3] er tiltenkt hendelser i nærmiljøet som f.eks konserter, sceneopptredener og festivaler jeg tilfeldig hvis skulle ende opp på. [Hverdag][4] er for enklere ting. Eksempelvis har jeg jo nå noen bilder av familien der og en tur rundt på Sola hvor Marita, Robert og jeg tok endel bilder.

Jeg har også laget et relativt enkelt system for å kommentere på bilder, det som er litt fancy med det er at hvis du skriver inn e-postadressen din vil du motta en mail når noen andre kommenterer på samme bilde. Så hvis noen referer til det du sier, vil du kunne følge opp. Om det i det hele tatt vil bli brukt har jeg egentlig mine små tvil om, men det er nå i det minste til stede og det var gøy å lage det.

Jeg har også fått lastet opp flere bilder, men har enda noen mapper å gå igjennom. i skrivende stund er det iallefall 639 bilder i galleriet. Som leder meg til den siste oppføringen i statikken i fotnotene som er et tall på hvor mange bilder som befinner seg i galleriet. Faktisk må du egentlig gange det med 3 da alle bildene er der i 3 størrelser. 

Jeg fikk jo også tatt en god del bilder i helgen da jeg var ute 2 ganger. Først hos Gitte på fredagen hvor vi var en liten andel folk i fra klassen som spilte forskjellige drikkeleker, sang litt i singstar og egentlig aldri kom oss til byen, som var like greit. Jeg og Aleksander var de siste hun fikk jaget ut rundt klokken halv fire. 

Ikke lenge etter at jeg hadde stådd opp på lørdagen fikk jeg en melding av Thomas, om jeg ikke ville bli med ut. Og hovedargumentet mitt for å bli med var å få se den nye leiligheta til Thomas som er ganske flott. Vi var gjerne litt mange der, men det var utrolig gøy. Før jeg visste ordet av det hadde mesteparten av kvelden gått, Thomas og jeg var tilbake fra byen og skulle lage oss mat og endte så opp med å se nesten 2 filmer. Vi fullførte Shrek 2 på formiddagen når vi sto opp igjen. 

Og nå kan jeg jo også referere til [fest][1], hvor du kan finne bilder fra begge kveldene. 

Edit: Jeg glemte jo å nevne at [Aleksander][5] har fått opp hjemmeside igjen med nytt design. Og derfor lenker jeg så klart også til han igjen.

 [1]: bildegalleri/fest
 [2]: bildegalleri/tur
 [3]: bildegalleri/event
 [4]: bildegalleri/hverdag
 [5]: http://amvfx.com