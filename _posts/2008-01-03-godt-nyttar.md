---
layout: post
title: "Godt nyttår!"
date: 2008-01-03 16:20:36
category: posts
id: 38
---
Så da er det nye året i gang og som de fleste andre er jeg dum nok til å lage nyttårsforsetter. Jeg er ikke serlig kreativ heller. Jeg skal (prøve å) trene regelmessig og legge om kostholdet. Blandt annet skal jeg slutte med brus. Jeg skulle gjerne sagt junkfood også, men det er ofte det eneste alternativet vi har til mat på skolen og det går noen timer der. Jeg planlegger også å oppdatere her oftere. ikke at jeg er direkte misfornøyd med oppdateringsfrekvensen. Jeg gjør det bedre enn noen sinne. Jeg har forsøkt å gi meg selv en frist på dette tidligere uten å lykkes, men det er et nytt år med nye muligheter og alt det der. Så jeg skal fra nå av oppdatere hver mandag. Det betyr ikke at jeg ikke kan oppdatere oftere. Men jeg skal si noe hver mandag. Hvis [Loading ready run][1] kan lage en video i uken burde jeg kunne skrive en update i uken. 

Jeg har satt igang et par prosjekter. For det første skal jeg lage et bildegalleri til siden. Grunnen til at dette kommer til å ta litt tid er fordi jeg ønsker å kunne oppdatere dette på lettest mulig måte og ha et eget backendsystem for dette. Jeg skal også gjøre mitt beste for å ha kommentering på bildene. Grunnen til at jeg i det hele tatt nevner dette nå er i håp om å presse meg selv igang. Det andre prosjektet mitt er i 3D. Jeg har tenkt å transformere mobilen min til en robot. Men i første omgang skal jeg begrense meg til å lage mobilen min fotorealistisk, eller tilnærmet, i 3D. Det tredje prosjektet er nok et hjemmesideprosjekt. Jeg skal samle opp lenker jeg finner nyttige eller underholdene og samle dem på en side. Det kommer nok til å bli det første prosjektet dere kommer til å se resultatet av. Fordi det er såpass mye enklere enn de andre og er noe jeg lett kan bygge videre på. Mitt fjerde prosjekt er sitater. Jeg har i det små begynt å samle noen sitater jeg liker og vil gjerne etterhvert slenge opp et tilfeldig generert sitat en eller annen plass på siden hver gang besøkende ser den. Dette er såklart en kopi fra [Håvard][2] sin hjemmeside hvor han gjør det samme i headeren sin. Det femte prosjektet mitt er å rippe cdsamlingen min.

Jeg hadde en opprydding i CDsamlingen her om dagen og det gikk nok en gang opp for meg hvor mye musikk jeg egentlig har samtidig som jeg ser en del mangler. Det er CDplater jeg enda ikke har klart å få tak i fordi de er for sjeldne eller rett og slett plater jeg bare glemmer å bestille eller kjøpe når jeg først har en slik økt. Jeg fant i det minste ut at jeg har en del plater å få inn på PCen fremdeles og da blir jo det også et slags prosjekt. 

Så nå da jeg har lovt mye kan det jo bli spennende å se om noe av det vil bli holdt. Godt nyttår!

 [1]: http://loadingreadyrun.com/
 [2]: http://havard.awegasm.net/