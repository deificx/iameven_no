---
layout: post
title: "Døgnrytme"
date: 2006-10-01 11:18:31
category: posts
id: 3
---
Eller kanskje heller min fullstendige mangel på det. Som bortskjemt student trenger jeg ikke å møte på skolen før klokken 10:15, henholdsvis mandag, tirsdag og torsdag. På onsdagene studerer jeg fra klokken elleve til jeg føler jeg har gjort nok. På fredager og lørdager jobber jeg på posten. Da må jeg opp klokka seks om morningen. Jupp. 06:00. Dere ser kansje problemet her. Så nå, på natt til fredag, satt jeg våken til klokken tre. mest på grunn av at jeg ikke var trøtt, men tiden flyr når man chatter og ser på kommende xboxspill. De som kan litt matte ser at dette resulterte i tre timer søvn før jobb. Jeg trenger vanligvis syv for å være sånn noenlunde opperativ. Utrolig nok gikk det bra hele denne arbeidsdagen, og først da jeg kom hjem knakk jeg sammen under vekten av min egen kropp som ved hjelp av gravitasjonen, sakte men sikkert dro meg nedover og innover på soverommet. Ikke helt sant for jeg holdt ut i noen timer først. Men rundt klokken seks var det stopp. Da hadde jeg vært våken i tolv timer på tre timer søvn. Jeg sovna mommentant og holdt det gående til klokken syv neste dag. Jeg skal ver på jobben til klokken åtte, men om jeg er der syv gjør ikke det noe og det er å foretrekke for begge parter. jeg var mest overrasket over de tretten timene jeg nettopp hadde sovet og atpåtil klart å sove meg forbi vekkerklokka.

Jeg vil finne opp en ny vekkerklokke. Helst i Peter Smart stil hvor senga velter meg ut og kaster ei mugge vann i trynet på meg før jeg kræsjer ned i gulvet og lander på kløpulver som må vaskes av fort som faen ellers vil jeg klø resten av dagen og må da springe ut i dusjen. Da burde jeg vel våkne.