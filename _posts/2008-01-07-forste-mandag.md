---
layout: post
title: "Første mandag"
date: 2008-01-07 11:16:22
category: posts
id: 39
---
Vel, ikke som i første gang jeg oppdaterer på en mandag, men den første mandagen i en rekke mandager hvor jeg har lovt meg selv at jeg skal oppdatere. Og så langt kan man vel si at det går bra. 

Jeg har gjort endel med hjemmesiden. Ikke akkurat det jeg sa jeg skulle gjøre, men jeg fikk fullført et par prosjekter som var påbegynt. Det første er den nye seksjonen [om siden][1]. Jeg fant ut for en god stund siden at jeg vil si noe om siden generelt og hadde praktisk talt glemt det ut til jeg fant igjen fila med det navnet. Så jeg fullførte bare hva jeg så vidt hadde påbegynt for lenge siden. Det andre var å samle arkivet mitt på en side. Det er fremdeles to sider tilstede, men jeg fant ut at man ikke nødvendigvis trenger to lenker i menyen. Dessuten unngår man "faren" ved å åpne hele arkivet hvis man bare vil ha en enkel oversikt. Du merker gjerne også de runde kantene? Det er ikke sikkert det vil forbli slik, jeg fikk bare lyst å prøve det. Jeg tror jeg fikk til å fikse æ, ø og å i firefox (jeg begynner å bli lei det problemet). Siste ting på listen var favicon. ikke at det er så fantastisk flott, men det er nå der.

Noe jeg glemte å nevne i forrige post er statistikken jeg har begynt å føre. Jeg ser ikke poenget med en rein sidetreffteller og fikk lyst å lage en teller for unike besøk. I tillegg har jeg også en sidetreffteller men den er veldig høy (i forhold til unike treff) allerede og jeg har sikkert en stor skyld i akkurat det. Derfor vil den nok bli fjernet etterhvert, men litt gøy å ha der foreløpig. Da den er startet for bare et par uker siden synes jeg det er imponerende mange besøk allerede. Jeg tviler på at så mange er genuine lesere.

Jeg har spilt meg et stykke inn i Mass effect, men har blitt litt sur på fenomenet sjeldne autosaves. I noen spill lagres det vær gang du kommer til et nytt område eller har gjort en spesiell ting i spillet. På Mass effect har jeg ikke helt funnet ut av når det skjer, noe som har resultert i at jeg har måtte gjøre store seksjoner på nytt. Noe jeg egentlig hater. Men samtidig liker jeg spillet såpass godt at jeg tvinger meg igjennom den umiddelbare repetisjonen. Ser ut til at jeg må lære meg selv å lagre litt oftere.

 [1]: om_siden.php