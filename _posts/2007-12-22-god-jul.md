---
layout: post
title: "God Jul"
date: 2007-12-22 18:22:36
category: posts
pid: 37
---
Siden sist har jeg jobbet endel med 3D. Vi hadde en litt mer omfattende andreoppgave som krevde noe mer enn å perfeksjonere et bilde. Det ble en film utav det til slutt. Fornøyd? Nei. Ferdig? Sånn noenlunde. Jeg fikk i det minste limt den brukbart sammen og levert i tide. Det er da også noe.

Det skal bli godt å begynne på noe nytt og det er herlig å vite at jeg ikke trenger å stresse med å nå en frist på enda en god stund. I min gode naive tro har jeg fått det for meg at neste oppgave vil bli endel mer avslappende. Vi skal lage en figur, som i forhold til tidligere oppgaver betyr at jeg egentlig bare får et objekt å konsentrere meg om. Jeg har også planer om å lage et 3D-bilde "bare for gøy" i jula. For å øve meg mer og ha nok et arbeid å vise til. Det er om jeg blir fornøyd selvfølgelig.

Jeg kommer til å jobbe i romjula. Sånt må vist til, til tider. Men det er bra kaldt nå for tia så jeg hadde ikke hatt noe i mot å bare krype sammen under teppet i sofakroken med en kopp kakao i umiddelbar nærhet mens jeg spilte x-box. Noe jeg heller ikke har hatt så mye tid til den siste perioden. Må vel skaffe meg Mass Effect snart. 

Til slutt må jeg jo ønske alle en God Jul. Selv skal jeg jobbe den 24. Ikke noe jeg ser frem til og kommer antageligvis til å være mer sløv enn normalt på juleaften.