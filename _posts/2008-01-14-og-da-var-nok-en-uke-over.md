---
layout: post
title: "Og da var nok en uke over"
date: 2008-01-14 21:59:10
category: posts
pid: 42
---
Ikke at jeg ikke har vert innom her siden forrige mandag. Jeg har faktisk skrevet to ganske solide poster siden den gang. Jeg begynner faktisk å tro at jeg vil klare dette, som i en oppdatering hver mandag. Men jeg bør kanskje ikke forsnakke meg. Det er fremdeles bare andre gang dette skjer.

På lørdag var det kulturbyåpning i Stavanger, og om ikke for noe annet fikk jeg i det minste sett fyrverkeriet. Et utrolig fantastisk syn. At det fremdeles eksisterer familiepakker med fyrverkeri er utrolig for det kan ikke sammenlignes. Fremdeles innsister alt for mange, som ofte ikke er i stand til det, å ville fyre opp sine egne raketter på nyttårsaften. Noe som alltid resulterer i skader rundt omkring i landet. Hadde alle bare kunne betalt inn en liten sum, som hadde samlet seg opp til en stor sum, kunne kommunene organisert oppskytingen av raketter og fått profesjonelle til å utføre jobben. Ikke minst for at det ser så mye bedre ut. 

Det har også dukket opp et par nye lenker på listen min. [Marek Denko][1], [Peter Sanitra][2], [Speed demos Archive][3], [123 spill][4], [OCRemix][5] og [Hybridized][6]. listen vil nok øke jevnt ettersom jeg finner/kommer på flere.

Jeg har enda ikke klart å komme igjennom Splinter Cell (#1), så det er godt at Conviction ikke kommer før i andre kvartal en gang. Det som er mer viktig enn at jeg har fått gjort meg ferdig med serien så langt er jo så klart at de gjør seg ferdig med spillet før de gir det ut. Men jeg stoler på at folka i Ubisoft gjør jobben sin.

Forresten, hvis du ikke har noe bedre å gjøre på de neste timene, se [A Human Story of Computer Animation][7]. Brad Bird, Ed Catmull, Alvy Ray Smith og Andrew Stanton fra Pixar har en samtale med Michael Rubin om hvordan 3D-animasjon har utviklet seg, hvordan det startet og hvordan de tror det vil fortsette. Om du ikke er intresert i temaet kan den uansett være verdt å få med seg bare for de mange humoristiske innspillene.

 [1]: http://www.marekdenko.net/
 [2]: http://psanitra.com/2006/
 [3]: http://speeddemosarchive.com/
 [4]: http://www.123spill.no/
 [5]: http://www.ocremix.org/
 [6]: http://www.hybridized.org/
 [7]: http://www.computerhistory.org/events/index.php?id=1114720561