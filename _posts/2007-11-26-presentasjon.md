---
layout: post
title: "Presentasjon"
date: 2007-11-26 23:02:45
category: posts
id: 34
---
Så da er vi offisielt i gang med obligatorisk oppgave 2. Vel, oppgaven er enda ikke levert ut, men vi vet hva vi skal gjøre og hadde til og med en presentasjon i klassen i dag om idéen vår. Utrolig nok møtte ikke halvparten opp en gang, men det forbauser meg virkelig ikke. Litt synd, for det er jo litt gøy å få vite hva de andre planlegger. Det virker uansett som om de som møtte hadde gode idéer og det kommer til å bli masse bra og forskjellige filmer. Da får gjerne jeg som ikke hadde en så god idé jobbe ekstra mye med å få mest utav den. Nå er det ikke sånn at vi kommer til å bli bedømt på orginalitet og/eller kreativitet, men det kan jo hjelpe til på å få filmen til å skille seg litt ut. Mitt mål er helst å få det til å se bra ut. Forhåpentligvis så bra at selve idéen bak filmen ikke betyr noe for det visuelle er "for tøft". Ting jeg skal få bra til er fartsfølelse, kameraføring og stemmning, hvor sistnevnte antageligvis blir det verste. Jeg kommer tilbake til denne når jeg har mer å vise til.

Så var ikke æøå-problemet mitt helt løst enda, som for tiden betyr at æ, ø og å ikke vises skikkelig i Internet Explorer. Ihvertfall på mine tester. Men i Opera og Firefox ser det bra ut. Skal få fiksa det når jeg finner ut hvordan.

I den gode filmmaratons ånd så vi The Matrix triologien på fredag. Med vi mener jeg Marita, Robert, Henrik og meg selv. Det er fremdeles like givende å plukke opp gamle filmserier å se de i ett. Er absolut noe jeg vil annbefale dersom tiden og annledningen er der. Det verste er gjerne å finne et tidspunkt som passer for flere og en filmserie alle vil se. Ikke at vi direkte har hatt det problemet enda.