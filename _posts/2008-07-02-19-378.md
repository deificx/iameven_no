---
layout: post
title: "19.378"
date: 2008-07-02 18:03:43
category: posts
id: 65
---
Så i går var Marita, Robert og jeg en tur innom kvadrat, og mer vesentlig, innom clas ohlson. Marita hadde lyst på skritteller og da den billigste modellen kosta femti kroner endte jeg også opp med å kjøpe. Vi ble vel sånn ca. enig om at den sunne mengden var minst 10.000 skritt. De ble så klart tatt i bruk med en gang og til vår store overraskelse fant vi ut at det ikke kunne være så vanskelig å fylle kvoten.

Dagen i dag startet med en god og en dårlig nyhet, i den rekkefølgen. Det var ingen reklame i dag, men til gjengjeld måtte jeg gå lørdagstrasé som er litt lengre. Men jeg tenkte også at det ville utgjøre ekstra skritt på telleren min. Før jeg hadde begynt å gå ruta hadde jeg allerede tatt ca. 2500 skritt og ved slutten av arbeidsdagen var jeg på nesten 15.000 steg.

Etter jobb hadde jeg avtalt å møte Håvard, men da han ikke var ferdig på jobb helt enda måtte jeg traske litt rundt på Kvadrat i mellomtiden. Jeg kjøpte meg en mango/peach smoothie og bladde igjennom en liten haug cder på platekompaniet før Håvard kom å møtte meg der.

Etter noe Family guy fant vi ut at vi kunne gå, som i vandre/spasere/traske, til butikken en tur. Tilbake hjem fant jeg ut at jeg nesten hadde gått 19 000 skritt i dag. Og nå som jeg skriver dette har tallet blitt 19.378 som du ser i overskriften. Jeg er nesten litt stolt over første dagen med pedometer.

Jeg innser også at det gjerne er en høyde jeg vil slite med å nå igjen. Så jeg kan trykt legge apparatet i fra meg for gått nå med god samvittighet, men jeg har planlagt å måle en liten stund fremover. Jeg antar nummeret vil synke drastisk når jeg slutter på jobb.