---
layout: post
title: "Update"
date: 2008-02-19 00:42:49
category: posts
id: 50
---
Bomma på en mandag, hvordan kunne det skje? Jeg skylder på den lange updaten forrige mandag. Den er på 2605 ord og antageligvis lengre enn jeg noensinne har skrevet en skolestil før.

Jeg har enda ikke klart å få opp et bildegalleri her. Burde virkelig gjøre noe med det snart siden jeg har en del bilder å legge opp. Men det kommer på et enda ubestemt tidspunkt.

[WOTD][1] har blitt en del av sia, siden det er litt morsomt. Man kan også sette navnet sitt der nå slik at folk vet hvem som har satt ordet. Så nå er det bare å lete opp kreative/morsomme/lærerike ord og foreslå dem etter klokken har blitt 08:00 hver dag. Første mann til mølla er det som gjelder. Kanskje jeg skulle lagt inn et felt for forklaring på ordet også?

På torsdag hadde vi klassefest, noe vi absolut burde ha litt oftere. Det tror jeg egentlig de andre også var enige i, så får håpe det skjer igjen snart. Klasserommet så sikkert ut som en søppelplass når læreren kom innom på fredag morgen, men vi fikk aldri vite det. Selv om vi lovte å rydde når vi kom var rommet så godt som strøkent når Aleksander og jeg kom dit i ett tia. 

Som om ikke det var nok endte jeg opp med å drikke på lørdag også. Vi hadde et ganske morsomt vorspiel hos Robert og Marita, selv om vi ikke var så mange mennesker. Noe som ved nærmere ettertanke gjerne var like greit. Vi endte også opp med en bytur etterpå. Robert og jeg ble enig om å gjenta det igjen om ikke så altfor lenge og jeg håper vi holder det også.

 [1]: /wotd