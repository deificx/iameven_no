---
layout: post
title: "alander.org 3"
date: 2008-10-07 01:43:26
category: posts
id: 71
---
En ny start for [alander.org][1].

**Hvorfor?**

Jeg hadde ikke nok arbeider av høy nok klasse for å ha en portfolio dedikert til dem. Jeg følte med andre ord at [alander.org][1] ikke var i bruk og jeg ønsket å endre det.

**Så hva er det nå?**

Jeg har valgt å kalle det en sketsjebok. Jeg har ingen kriterier til kvaliteten av arbeidene som ligger der for det handler hovedsakelig om at jeg skal øve meg og bli bedre. Derfor kan jeg slenge opp hva som helst. Alt i fra tegningene mine, photoshoplekinga og til og med 3D-arbeider. Selv om det er en sketsjebok vil ikke det sette en øvre grense for kvaliteten på arbeidene, så forhåpentligvis blir det en ganske imponerende samling etterhvert. 

**Hvorfor nå?**

Jeg har bestilt meg et Wacom Intous3 A5 Wide Special Edition tegnebrett og regner med at jeg vil tegne endel i photoshop når jeg får det. Jeg ønsket et område å samle disse arbeidene for å kunne vise de frem og forhåpentligvis vise progresjon. Dessuten kan det være gøy å gå tilbake å se på tidligere arbeider, samme hvor dårlige disse skulle være. Men det handlet også så klart om å kunne bruke [alander.org][1]. Det blir på en måte en bildeblogg.

**Hvorfor så simpelt design?**

Fordi det handler om arbeidene. Bildene er hva jeg ønsker skal komme frem.

**Vil ikke navigasjonen bli håpløst tungvindt når det er masse arbeider i listen?**

Jo. Men jeg tenker heller den tid den sorg. Akkurat nå ville jeg bare få det i gang, så skal man ikke se bort ifra at jeg finner på noe smartere etterhvert.

**Vil dette gå utover denne bloggen?**

Antageligvis. Jeg vil gjøre mitt beste på å skrive noe her innimellom, men vil prioritere det å tegne og styrke egenskapene mine (Jeg håper i det minste det).

 [1]: http://alander.org