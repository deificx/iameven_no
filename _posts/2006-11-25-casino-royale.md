---
layout: post
title: "Casino royale"
date: 2006-11-25 22:07:01
category: posts
id: 8
images: 1
---
[Aleksander][1], Aasmund og jeg var på en av våre utflukter i går <del>(les om en tidligere utflukt).</del> <ins>Aleksander har i ettertid fjernet den</ins>. Vi hadde bestemt oss for å se den nye James Bond filmen så tidlig som mulig. Uansett pris eller sted. Vi var litt sent ute med å skaffe oss biletter. Bare noen timer før forestillingen ble de kjøpt opp av Aasmund. Det ble i Sal 1 i Stavanger Kino. Siste gang jeg skal dit og se film. Lyden er generelt lav i salen og man hører alt for godt lydene folk lager rundt omkring. Noen sitter og snakker og andre graver i godteposer. Ikke at det ikke skjer i andre kinosaler her i landet, men da blir det i det minste overdøvet av filmen. Dessuten er skjermen litt liten, men nok om det.

"My name is Bond, James Bond". Den nye harde og råe James Bond. Han som nå bestiller Vodka Martini og gir helvette i om den er rista eller rørt. Han er blitt hardere og kaldere, men sjarmen er ikke borte. Det bare oser over av morsomheter og er antageligvis den morsomste James Bond filmen jeg har sett. Men det blir ikke helt Bond i mine øyne. For det første savner jeg en skikkelig inntens, lang og noe overdreven actionsekvens. Så klart det er noen der. For eksempel [parkour][2]jakten i begynnelsen av filmen. James Bond jager en bombemaker som er svært spretten igjennom en skyskraper som bygges. Med andre ord en ikketypisk Bondjakt som fungerer svært godt i denne nye filmen. Det er der jeg som ekte fan av [Pierce Brosnan][3] som Bond føler meg litt snytt. De har, som gjerne de fleste har fått med seg, byttet til [Daniel Craig][4]. Dette er ikke kritikk mot han som Bond. Jeg føler faktisk han passer. Han er kansje litt for mye muskelbunt, men bortsett fra det er han upåklagelig. Det er det at de har lagt om stilen på Bondfilmen for å tilpasse han jeg merker det litt på. Jeg er helt enig i den avgjørelsen, men de kunne jo tatt med det som funka fra [Pierce Brosnan][3] filmene. De intense, nerverepirrende actionsekvensene. Det andre som klikker litt for meg er at Bond blir så innvolvert i en kvinne. Dette har jo med historien å gjøre, siden det er en nyinnspilling av en gammel film. Det blir bare litt feil at James Bond lar seg forføre av en kvinne. Det skal være motsatt. Jeg vil uansett påstå det er en film som må sees dersom man liker James Bond. Den ødelegger ikke serien, den bare tilfører mer.

Jeg har den siste tiden vert endel hos [Aleksander][1] da X-boxen min er der. Jeg kjøpte [Tiger Woods 2007][5] her om dagen. Har aldri helt forstått den navngivninga. Det er jo fremdeles 2006. Jeg kan med hånda på hjertet lett si at dette er det beste Woods spillet noensinne. Tidligere har de bare småfikset litt her og der, mens de nå har fikset opp en hel del. Grafikken er nydelig og før du uttaler deg og sier noe teit som for eksempel, "Golf er lamt og å spille det på konsoll er lamere". Prøv det først. Jeg er imot det meste av sporstspill og man må som regel være sportsidiot for å like disse. Det er ikke tilfelle med Tiger Woods. Jeg har faktisk fått lyst til å lære meg sporten siden første gang jeg prøvte et Tiger Woods spill. Tror at det var 2004.

Andre nyheter er vel at [Play.com][6] har tilbud på [Fabric][7]-plater. Noe som går kraftig utover økonomien.

<span class="gone">PS. Prøv dette litt artige <a href="http://www.mcsaatchi.webcentral.com.au/tennischallenge/optus_tennis_site_edited.html">Flashspillet</a> som går ut på å holde en ball i luften ved å trykke på den.</span> Du må ha [Flash player][8] instalert for å se Flash.

 [1]: http://artifushion.com
 [2]: http://en.wikipedia.org/wiki/Parkour
 [3]: http://www.imdb.com/name/nm0000112/
 [4]: http://www.imdb.com/name/nm0185819/
 [5]: http://www.tothegame.com/game.asp?id=5610
 [6]: http://play.com
 [7]: http://www.fabriclondon.com/label/home.php
 [8]: http://www.adobe.com/products/flashplayer/