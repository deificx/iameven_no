---
layout: post
title: "På busstur i Stavangerområdet"
date: 2008-09-16 10:02:58
category: posts
pid: 69
images: 1
---
Så jeg har klart kunststykket, å miste nøklene. Før du blir imponert kan jeg fortelle deg at det ikke var særlig vanskelig. Det skjedde faktisk helt av seg selv. Jeg begynte så å resonere meg frem til hvor disse kunne ha blitt av og fant etterhvert ut at bussen virka som et sannsynlig mål. Jeg hadde jo tross alt busset endel de siste dagene. Hittegodssentralen til Kolumbus er hos Veolia, på Revheim. Jeg hadde også som mål å komme meg ut til Kvadrat i løpet av dagen, noe som etterhvert resulterte i ganske hefitg bussing (se bildet).

Jeg startet dagen, slik jeg vanligvis gjør, med å stille meg på bussholderplassen å vente på at X50 skal bringe meg raskt å sikkert til Stavanger. Av en eller annen grunn kom den ikke og jeg måtte ta 5B (Som er **den** marathonruta). Den var jo så klart forsinket og det hjelper ikke noe på at den bruker dobbel så lang tid som X50. Aleksander og jeg endte opp med å komme en halvtime for sent til skolen (Takk Kolumbus!). Etter endt skoledag satte jeg ferden mot Revheim i håp om å finne nøklene. 9-en ut og 9-en tilbake (til madlakrossen). Nøklene mine var ikke der (Jeg lurer fremdeles på hvor disse er). Så tok jeg 5A til Kvadrat. En buss jeg fant ut jeg missliker mer enn 5B. Jeg fikk levert tilbake Beyond Good and Evil (orginalt Xbox spill som jeg har til gode å fullføre selv om jeg har kjøpt det 3 ganger) og fikk pengene mine tilbake (De lovte meg at det skulle virke på 360, noe det ikke gjorde). Så jeg plukte heller med meg Tiger Woods 2009 og satte ferden hjem. Det holdt ikke å bare ta en buss nei, man må faktisk bytte for å komme seg dit jeg bor. 9 og så 5B. Ja det er samme 9 som jeg tok tidligere. Den går rundt hele distriktet virker det som. Så alt i alt ble det ca. 2 timer på bussen i dag. Noe som føles som 4 timer.

Vi begynte også med tegning på skolen i dag. Det kommer sikkert noen skisser her etterhvert.