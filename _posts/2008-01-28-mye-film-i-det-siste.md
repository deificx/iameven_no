---
layout: post
title: "Mye film i det siste"
date: 2008-01-28 11:33:53
category: posts
pid: 47
---
På animefronten har jeg sett tre fantastiske filmer; [Princess Mononoke][1], [Spirited Away][2] og [Howl's Moving Castle][3] fra [Studio Ghibli][4]. I romjula, mens jeg gikk med post, fikk jeg med meg topp 20 lista av årets filmer fra filmpolitiet på P3. Noe overraskende fikk jeg høre at [My Neighbor Totoro][5] lå på sjetteplass. Sjokerende fordi de sa det var anime. Enda mer sjokerende når de sa den var fra 1988, da dette skulle være en liste ifra 2007. Tydeligvis var det norsk utgivelse i fjor. Jeg bestemte meg i det minste for å se den, men kom egentlig aldri så langt. Den gikk halveis i glemmeboka til Christopher (3D-film læreren) begynte å annbefale Studio ghibli anime. For om jeg egentlig ikke likte anime, burde jeg i det minste se de tre førstnevnte filmene.

Favoritten så langt er Princess Mononoke, men de andre ligger tett innpå. Howl's moving castle ble gjerne litt langtrukken, men har også den beste musikken. De bringer uansett fantastisk fantasifulle verdener og figurer, med stor vekt på historien de ønsker å fortelle. Det betyr vel at jeg annbefaler de. 

Jeg hadde også to kinobesøk i helgen. National Treasure: Book of secrets og Rambo. Da jeg elsker eventyrfilmer slo førstnevnte godt til og er ikke noe dårligere enn den første filmen. Jeg håper det kommer en tredje film også, noe som muligens antydes i slutten av filmen. Rambo overrasket stort og det er lenge siden jeg har sett en så rå actionfilm, om jeg i det hele tatt har sett en så rå actionfilm. Eksplosjoner som virkelig river mennesker i filler og våpen som virkelig river mennesker i filler og kniver som virkelig river mennesker i filler og... Se den.

Nå kan man navigere frem og tilbake mellom poster i arkivsystemet. Det var litt kluss å få til, men nå funker det smertefritt, så vidt jeg vet. Bare trykk på en tilfeldig post å hopp rundt.

Nå har jeg nesten ingen unnskyldninger lengre. Jeg skal få gjort ferdig bildearkivet i løpet av uken slik at det er klart til når jeg kommer fra Animex. Siden jeg reiser til Animex neste uke kommer det mest sannsynlig ikke en mandagsoppdatering neste uke, men jeg skal prøve å ta en på Søndag før jeg drar.

 [1]: http://en.wikipedia.org/wiki/Princess_Mononoke
 [2]: http://en.wikipedia.org/wiki/Spirited_Away
 [3]: http://en.wikipedia.org/wiki/Howl's_Moving_Castle_(film)
 [4]: http://en.wikipedia.org/wiki/Studio_Ghibli
 [5]: http://en.wikipedia.org/wiki/My_Neighbor_Totoro