---
layout: post
title: "3D, æøå og Assassins Creed"
date: 2007-11-17 19:41:59
category: posts
pid: 33
images: 2
---
Så da var jeg endelig ferdig med bildet mitt. Eller det er i det minste innlevert. Det var så klart noen ting jeg gjerne skulle ha fikset, men tiden strakk ikke til. Så nå skal jeg begynne på min neste obligatoriske oppgave som er en "ridefilm". Som i turfilm. Poenget er en reise igjennom et virtuelt landskap eller miljø. 2 for å være mer eksakt, siden det er et av kravene. Jeg er enda ikke helt sikker på hva jeg skal lage, eller om jeg skal sammarbeide med Aleksander siden vi kan være 2 stykker på en oppgave. 

Denne posten kom litt seint og det er ene og alene på grunn av æ, ø og å. Ja, jeg ser stygt på dere. Jeg har hatt noe problemer med utf8 da dokumenetene mine har vert lagret i ANSI av en eller annen grunn, som skapte kluss med backendsystemet mitt, men nå ser det ut til å virke, ikke at jeg er helt sikker på hva jeg gjorde som skulle tilsi at dette virker. 

Så var også endelig det ute i den store verden. Nemlig Assassins Creed som jeg hadde sett nok så stort frem til. Man kan vel si at det levde opp til forventningene og enda litt til. Enten har de blitt flinkere på å lage singelplayerspill eller så har jeg blitt mer glad i å spille dem og jeg setter vireklig pris på en 20-25 timers interaktiv historie. Fins så klart noen skjønnhetsfeil i dette spillet også, men har egentlig en veldig blank overflate, så jeg føler ikke noe behov for å nevne dem. Stort sett har jeg følt en trend i at singelplayerspill blir kortere ettersom flere ting skal implementeres, som god grafikk og gameplay. Da er det godt at det dukker opp et spill som Assassins Creed, som gir herlig grafikk, godt gameplay og en ganske bra historie. Jeg kunne nok ha vert igjennom spillet på ganske mye kortere tid dersom jeg ikke hadde gjort alt som var å gjøre i byene, men det ville også resultert i at jeg ikke hadde fått en like fyldig historie og opplevelse. Kan absolut annbefales.