---
layout: post
title: "Noen ord om siden 3"
date: 2007-03-19 23:08:31
category: posts
pid: 16
---
Så nok en gang har jeg prøvt å gjøre livet mitt lettere når det kommer til å oppdatere denne hjemmesia. Det handler så klart ikke bare om mindre stress for min del, men også det at jeg lærer endel på veien. Så nå har jeg endelig klart å komme meg over til MySQL som er en database. systemet mitt var greit og fungerte ganske godt, men en skikkelig database gjør ting mer oversiktlig og kodesnuttene for å hente ut en post ble bra mye kortere. Dette gjør at ting blir litt mer oversiktlig, og det kan man da virkelig ikke klage på. Det er en utrolig herlig følelse å få noe til å virke. Noe som for en liten stund siden virket veldig fremmed. Desto mer jeg lærer, desto mer nye ting har jeg lyst å få til. Så lenge jeg har det drivet vil det kansje bli en veldig brukbar side utav dette etterhvert. Takk Håvard.

Når det kom til treningen har jeg ihvertfall komt igang og mer eller mindre fulgt programmet mitt ganske bra, men som dere kansje merker har det ikke skjedd noe med vekta. Den forblir der den er og det er irriterende å ikke merke fremgang. Nå har det riktignok bare gått en uke, men jeg hadde da håpet at jeg skulle se en begynnelse. Jeg mister egentlig ikke motet av den grunn og skal fremdeles kjøre dette løpet fullt ut. 

Jeg har gjort en liten oppdatering på om meg siden, men det virker uansett ikke så tomt her lengre da det dukker opp en post nå og da. Denne siden vil uansett fortsette å vokse, det vil bare ta tid. Jeg har valgt å fjerne listen som viser til hva som skal komme rett og slett fordi jeg ikke fulgte den serlig godt. Jeg har en liggende lokalt som er mye lettere for meg å følge og oppdatere.