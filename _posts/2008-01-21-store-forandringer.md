---
layout: post
title: "Store forandringer"
date: 2008-01-21 15:14:40
category: posts
id: 45
---
Jeg har en gjerne litt skummel tendens til å redesigne siden ganske ofte. Om jeg ikke tar helt feil er dette fjerde gangen det skjer siden jeg opprettet iameven.com. Noe på grunn av at jeg blir litt lei designet, men gjerne hovedsaklig fordi jeg aldri var helt fornøyd i utgangspunktet. Så en av tingene jeg ønsket å gjøre var å plassere menyen i bunnen av siden å bringe den til toppen ved hjelp av CSS. Det for at siden skal være lettere å bruke på mobiltelefon eller andre håndholdte gadgets med nettleser. Ikke at menyen min er serlig stor, men planen er jo at den skal vokse. 

Så når man åpner de støvete filene oppdager man ofte ting. I mitt tilfelle var det jo det at jeg har gjort ting litt tungvindt og at det er litt rotete. Så hver gang jeg har ønsket å redesigne siden min har det vert ganske tungvindt fordi jeg har måtte gjøre endringer i HTMLen. Idéelt sett skal man kunne styre alt fra CSS filen og aldri trenge å åpne HTML filen mer. Ihvertfall for å endre utseende. Og nå tror jeg at jeg kanskje har fått til akkurat det. Det er såklart til neste gang jeg bestemmer meg for å redesigne.

Oversiktlig og luftig har vert nøkkelordene i dette redesignet. På min forrige side var gjerne ting litt vel sammentrykte, fonten unødvendig liten og det så lett rotete ut når flere overskrifter kom tett innpå hverandre. Lenkene mine viste ikke om sidene var besøkt tidligere. Det var med andre ord mange små ting jeg misslikte. 

Denne siden ser gjerne litt basisk ut ved første øyekast, men noe jeg prisetter er hvor oversiktlig den har blitt. Innholdet står i fokus og er det som står frem. Menyen skyver ikke innholdet lengre ned, slik det gjorde før, men ligger lett tilgjengelig uten å være i veien.

Noe jeg gjerne vil gjøre senere er å bygge videre på dette utgangspunktet, uten å ødelegge den gode starten jeg har. Jeg har merket meg at det ofte er de små tingene som gjør seg godt og skaper et bedre helhetsinntrykk.

Jeg må nesten også nevne at stilen på lenkene her på sidene er veldig lik de du finner på Håvard sin hjemmeside. Dette fordi jeg kopierte den stilen (Ikke koderett vel og merke). Det ble aldri til at jeg gjorde noe mer med de før jeg la ut siden her men dette vil gjerne endre seg etterhvert.

Over på et helt annet tema. Bilen min er nå EU-godkjent og ikke helt uten komplikasjoner. Da jeg skulle hente bilen på fredag kom jeg ikke lengre enn 10 meter før bilen stoppet. Jeg antok umidelbart at de hadde vert borti noe de ikke burde under reperasjonene og gikk inn for å klage. Etter endel om og men fant de ut at en del kalt tenningsfordeleren var helt nedslitt og at en ny måtte skaffes. Noe som ikke var mulig etter klokken 4 på en fredag. Typisk min flaks. Men jeg ble nå i det minste kjørt hjem og fikk hentet bilen i dag, så ingen virkelig skade skjedde, vel, bortsett fra at det ble enda litt dyrere for meg. Men samtidig hadde det vert kjedelig om dette hadde skjedd på motorveien eller en annen trafikkert vei.