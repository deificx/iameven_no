---
layout: post
title: "iameven.com v2.0"
date: 2008-11-10 09:02:59
category: posts
pid: 72
---
Så da har jeg lansert versjon 2 av hjemmesiden min. Grunnen til at jeg har valgt å sette versjonnummer er på grunn av alle forbedringene. Strukturen på siden har fått seg en skikkelig løft, og jeg sparer en del linjer med kode. Jeg henter ut mindre informasjon fra databasen under forespørsler og selv om det ikke har så mye å si på min lille side, føles det ganske elegant. En annen grunn er at jeg har lyst til å ta vare på designene mine fremover. Så derfor har jeg gitt en mappe til hver versjon og indexfilen i root peker nå til v2. Det betyr at man kan gå tilbake å se på tidligere versjon av siden bare ved å bytte ut 2-tallet med ett 1-tall i URLen (hver obs på at forskjeliige versjoner kan ha mer eller mindre innhold så det er ikke sikkert dette virker hele tiden). Jeg angrer nesten litt på at jeg ikke har tatt vare på mange av mine tidligere design. Men nå har jeg lagt opp til å ta vare på fremtidige.

Mindre kode nevnte jeg. Indexfilen min var på 74 linjer, men er nå på 10 linjer. arkivfilen var på 120 linjer og er nå 20. De gjør akkurat det samme nå som det de gjorde før, bare så mye mer effektivt.

En annen ting jeg ønsker å gjøre forskjellig med versjon 2 (og fremover), er å sette fokus på innhold. Jeg ønsker å kunne tilby besøkende noe. Ikke bare bloggen min. Med tanke på hvor lat jeg er lover jeg kanskje mye nå, men jeg satser på å gjennomføre noe og forhåpentligvis snart.

Så, ny navigasjon. Veldig enkelt submeny system. Når man velger ett toppelement får man tilgang til subelementene, slik det skal være. 

En annen nyhet er RSS-feed. En RSS-feed kan holde deg oppdatert når det kommer noe nytt på siden. Og vi kommer da til den siste merkverdige nyheten. Loggen min. Den viser alt som skjer på siden. Eller den skal i det minste det. Og det er den RSS-feeden følger. Så når jeg skriver en ny bloggpost, legger til en lenke/ny side, nytt bildegalleri, noen skriver i gjesteboka, eller jeg gjør en fiks vil det komme en oppføring i loggen og RSS-feeden vil følge etter. Det blir på en måte en erstatning for portalen min som aldri funket helt slik jeg ønsket. 

Så flere ting vil komme. Det er et løfte. Det er bare et spørsmål om tid.