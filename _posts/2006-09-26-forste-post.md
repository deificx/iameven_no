---
layout: post
title: "Første post"
date: 2006-09-26 12:24:38
category: posts
pid: 1
---
<p>4. 3. 2. 1. Og der starter han. Bevegelse som en lamslått lama, aktiv som en sovende hannkatt og tempo som en forvirra snegle. løpet starta for mange år siden. 12 for å være mer nøyaktig. Da kan man godt si at jeg henger litt etter. De første webbaserte dagbøkene kom da. Senere dukka ordet blog opp, som en forkortelse for WebLog. Det har siden den gang blitt lamslått, voldtatt, drukna og utbrukt til tusen. Det er og blir ordet på en dagbok på nettet som ofte er interaktiv for brukere som kan svare eller kommentere på brukerens post. Eller krangle, krige og flamme hvis det er et personlig ønske. Ikke at det er særlig populært. Jeg har tidligere prøvd å holde dagbøker, vel og merke på engelsk og uten noe særlig hell og lykke. Jeg gjør et nytt forsøk på norsk og denne gangen blir det bedre, helt sant. Jeg velger da å holde en dagbok. Blandt annet fordi jeg ikke kan skikkelig php og databasebruk. Noe som forhåpentligvis vil endre seg i løpet av de 20 neste åra eller der omkring. Det er så mangt jeg ønsker å lære meg. Nesten så mye at jeg burde lage en liste og da også eventuelt legge den her en plass.</p>

Internet Explorer er noe herk og jeg virkelig hater dens dårlige forståelse for CSS. IE som den også er kalt, er nettleseren som ligger implementert i Microsofts Windows. Mange tror at den er internet, eller i såfall eneste måte å vise internet på. De tar skammelig feil og det finnes mye bedre alternativer der ute. Opera og Firefox er to konkurende lesere som gjør det veldig mye bedre på alle punkter. Selv bruker jeg Opera. Den er enkel og genial selv om den gjerne virker litt overveldende i starten. Jeg anbefaler absolut at du tar deg noen timer på å lære deg den da den er bortimot ultimat. Mange foretrekker Firefox. Den har da også noen fordeler, men man må laste ned plugins for å få noen av de tilsvarende funksjonene som opera allerede har. Og opera er allerede en mindre leser. Merk også at dette er mine synspunkter.

Nok om det. Jeg må vel gjerne komme med en innrømmelse også. Så, ehm. Vel:

Hei, jeg heter Even, og, ehm, jeg er en blogger.