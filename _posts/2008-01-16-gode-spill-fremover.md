---
layout: post
title: "Gode spill fremover"
date: 2008-01-16 23:46:51
category: posts
pid: 43
---
Det er ikke så ofte jeg er innom å sjekker, men av og til kommer jeg på det. Demoer på Xbox live market place er det egentlig for få av. De burde kunne tilby alle kommende spill i demoform, synes nå jeg. Og det var akkurat nå, under testingen av en ny demo at jeg fant en ny perle i havet av spill. De sier at det skal være vanskelig å toppe spillåret 2007, men det sa de vel også om 2006, 2005 etc. 

[The Club][1] var en virkelig fornøyelig spillopplevelse. Et friskt pust inn i skytespillsjangeren hvor det er alt for mange liknende spill. Her skal du delta i en turnering organisert av en hemmelig elite som vedder penger på den som overlever. Utfordringene i demoen går på å rømme fra et fengsel og springe 3 runder i et fengsel samtidig som man skal prøve å nå en viss poengsum. Man får poeng ved å skyte ned fiender basert på avstand, fiendetype og treffpunkt. Når man har drept en person har man en tidsfrist på å drepe den neste personen for å beholde komboen som sørger for at du får mer poeng. Det skal komme i begynnelsen av februar. 

Det som er litt synd er at det ser ut til å komme samme dag som [Devil may cry 4][2]. Jeg har riktignok ikke prøvt noen av spillene i denne serien enda, men det ser ihvertfall utrolig tøft ut. 

[Burnout Paradise][3] kommer om en uke og basert på hvor mye jeg virkelig elsker de tidligere spillene i serien er det en viss sjanse for at jeg plukker med meg dette en dag. Samtidig frykter jeg at det bringer lite nytt. Jeg spilte meg egentlig bra lei på Burnout revenge. 

[Too_Human][4] ser litt tøft ut og [GTA IV][5] er et av spillene jeg har gledet meg til lenge. Jeg kan ikke komme på sist år så mange lovende titler kom i begynnelsen av et år. 

[Dieter Meier][6] har fått sin plass på lenkesiden. Han representerer den lyriske delen i [Yello][7], driver med kunst og skaper film. Han har blandt annet lagt alle musikkvideoene til Yello. Jeg er litt usikker på hvordan jeg skal organisere lenkesiden min slik at den ikke blir rotete og jeg må også bestemme meg for dekkende kategorier jeg kan bruke. Men det kommer nok etterhvert som listen vokser og jeg faktisk må gjøre noe med det.

 [1]: http://en.wikipedia.org/wiki/The_Club_(video_game)
 [2]: http://en.wikipedia.org/wiki/Devil_may_cry_4
 [3]: http://en.wikipedia.org/wiki/Burnout_Paradise
 [4]: http://en.wikipedia.org/wiki/Too_Human
 [5]: http://en.wikipedia.org/wiki/Grand_Theft_Auto_IV
 [6]: http://www.dietermeier.com/
 [7]: http://en.wikipedia.org/wiki/Yello