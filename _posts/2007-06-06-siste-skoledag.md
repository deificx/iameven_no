---
layout: post
title: "Siste skoledag"
date: 2007-06-06 13:08:06
category: posts
id: 22
---
Da var min siste eksamen over. Jeg møtte opp i samme klasseromsom jeg hadde eksamenen i på fredag. Der skulle jeg selvfølgelig ikke være. Jeg fant et av de andre klasserommen som det var eksamen i. Der var det heller ikke, men det hang en liste over hvilke klasserom som var i bruk heldigvis. 6 stykker. Det viste seg å være det siste jeg sjekka. Så det ble en noe hektisk joggetur i etasjene før jeg kom meg inn i riktig klasserom på slaget 9. Det gikk gjerne ikke så bra som det burde, men jeg klager egentlig ikke. Jeg tror jeg skal stå og jeg kommer uansett ikke til å ha bruk for dette til neste år. Om jeg står er det bra, men ingen krise dersom jeg stryker.

Etter eksamen stakk jeg en snartur til Friheim for å slappe av inntil jeg ble oppringt av Mickey, en klassekammerat som akkurat var ferdig med eksamen. Han lurte på om jeg ville bli med en tur til byen å ta ei pils. Været var fint, nydelig faktisk, og ingenting fristet egentlig mer enn ei duggfrisk øl der og da. Jeg kjørte oppom skolen og plukket med meg Mickey, kjørte hjem til han, hvor jeg parkerte bilen før vi vandret ned til sentrum. Vi satte oss på Beverly da det så både folkelig og koselig ut på uteområdet. Mickey kjøpte et par pils og vi satt der å unngikk å snakke om eksamen. Sa hei og noen ganger flere ord til kjente som kom gående forbi. Jeg kjøpte et par pils til og rett etterpå kom Joakim, tredjemann i vår lille studiegruppe. 2 pils ble til 5 og det var utrolig koselig å sitte i solsteken å pilse. 

Jeg fikk overtalt Aasmund og Aleksander til å komme ut å hente meg og bilen. bare noen minutter etter vi forlot utestedet og satt oss i bilen begynte det å regne.Da var klokken ca. 5. Vi fant ut at vi skulle sløyfe badeturen vi nettopp hadde planlagt. Gjerne like greit selv om det fristet noe med en kald dukkert. Vi fant heller ut at vi skulle jakte opp noe mat. Vi klarte å fange med oss noen varme pizza i krossen før vi stakk til Aleks å så på komiserier å spiste middag.

Så tok vi oss en tur på kino for å se filmen Zodiac. Den handler om en morder som drepte mer eller mindre tilfeldige personer for mediaoppmerksomhet. Filmen er nok ikke det beste jeg har sett og jeg hadde forventet mer av mannen bak Fight Club. Denne ble litt kjedelig etter en stund og ble litt vanskelig å følge da den gjorde så mange hopp i tid for å følge denne historien som rakk over ca. 30 år.

Ellers har jeg en liten nedtelling for jeg reiser til Berlin på søndag. Bare en dag fri og 2 dager jobbing før vi flyr av gårde om 4 dager.