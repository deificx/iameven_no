---
layout: post
title: "Noen dager til eksamen."
date: 2007-05-30 05:32:55
category: posts
id: 18
---
Da er det den tiden av året igjen, som man sier. Som kanskje noen har fått med seg har jeg brukt det siste året mitt på forkurs til ingeniør. I januar fant jeg ut at jeg ikke ville bruke det, men jeg kan da fremdeles fullføre det jeg har begynt på. Jeg skal begynne på Noroff til høsten. Skoleplass og lån er ordnet, så nå er det egentlig bare å vente. Jeg har ikke av den grunn bestemt meg for å bunkre meg ned i kjelleren til i høst. Jeg har faktisk flere planer for sommeren. Jeg kan neste ikke kalle det sommerferie lengre, for den tiden er over. Nå må jeg jo jobbe når jeg ikke er vekke.

I første omgang skal jeg og noen kamerater til Berlin i midten av juni. Vet ikke helt hva som er planen annet enn at vi sikkert skal konsummere en god del WeissBier. Det er ihvertfall min plan. Blir sikkert litt vanlig øl også. Så skal jeg jobbe noen uker før jeg flakser avgårde til Roskildefestivalen i begynnelsen av juli. Jeg har lagt av en halv uke rehabelitering etter den turen før det er tilbake på jobb, hvor jeg antageligvis blir til jeg begynner på skole. Det er om jeg ikke drar nordover en tur med pappa. Så skal ikke se bort ifra at denne sommeren også blir over engang.

Men en ting av gangen. Matteeksamen på fredag og Fysikkeksamen neste onsdag. Nå kan dere bruke den fungerende (første versjon virka ikke helt) ropeboksen til å ønske meg lykke til. Det er om dere ønsker meg lykke til så klart.