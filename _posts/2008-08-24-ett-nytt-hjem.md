---
layout: post
title: "Ett nytt hjem"
date: 2008-08-24 00:20:13
category: posts
pid: 67
images: 5
---
Jeg har [flyttet nok en gang][1], men denne gangen var det bittelitt spesielt. Jeg flyttet hjemmefra, som man sier. Vekk i fra mamma. Håvard og jeg har sett litt på leiligheter fra våren av, men leiemarkedet i Stavangerområdet er ekstremt dårlig for tiden. Med Stavangerområdet mener jeg Sola, Sandnes, Stavanger og områdene i mellom disse. For et par uker siden ble Uy (Ja, det er et navn) med på jakten da han ble kastet ut hjemmefra, mer eller mindre. Vi fant en leilighet veldig raskt og onsdag den 13. august var vi innom å så på den. Fredagen skrev vi kontrakt og på søndag begynte vi å flytte inn. Så den siste uken har blitt brukt på det prosjektet. For det tar som man vet, tid å flytte. I likhet med ting. Så nå bor jeg på Røyneberg i lag med Håvard og Uy. Noe som har gått kjempegreit, iallefall i en uke, men ingenting tyder på at det ikke skal gå bra fremover. 

Jeg fant ut at jeg gjerne kunne ta noen bilder av leiligheten. I det første bildet ser du hele huset. Vi bor i andre og tredje etasje. Bilde nummer 2 viser den kroken av stua jeg har kapret, mens det tredje bildet viser delen Uy har kapret. Projektor som henger i taket er min og Uy sin står øvert på hylla rett under min på bildet. Måtte jo også ha med et bilde av kjøkkenet og det siste er et ganske dårlig bilde av rommet mitt. Vet ikke helt hvor jeg skal stille meg opp for å få med mest. Men du ser iallefall litt av den nye stolen min, PC-skjermen helt til venstre i bildet og senga i bakgrunnen. Mye av rotet jeg ikke vet hvor jeg skal plasere enda står nede til høyre på bildet. Jeg finner nok en plass før eller siden.

[Håvard][2] og jeg prøver en synkron oppdatering. Nå som vi ser hverandre ofte kan vi minne hverandre på at hjemmesidene må oppdateres og gjerne også gjøre det samtidig, siden vi bare sitter et lite rop ifra hverandre. Vi bruker så klart fremdeles MSN til å kommunisere fra rom til rom. 

Hvorfor leser du egentlig dette. Hvorfor sitter du ikke å spiller [Braid][3]. Spesielt hvis du har en X-box 360 og internet tilgjengelig (som du opplagt nok har siden du leser dette). Braid er et helt fantastisk puzzle og platform spill hvor du må få tak i puslespillbrikker ved å manipulere tid. Det er ingenting annet enn fantastisk. Det er riktignok ganske vanskelig men når du sitter fast kan du spille litt [Geometry Wars 2][4]. Har du ikke prøvt det heller? Gjør det, nå. Ikke bare har det 5 nye spillmoduser, men den gamle er perfeksjonert. Jeg er nesten litt glad for at det ikke er noe statistikk som viser til hvor mye tid jeg har brukt på det spillet for det ville garantert hvert flaut å lese. Jeg har spilt det mye mer enn de fleste spillene jeg har kjøpt til 360en, som ikke er arkadespill. Jeg har også to poengsummer som jeg er ganske fornøyd med. 400.000.000 i pasifism og 18.000.000 i waves. Lykke til med å slå de.

 [1]: http://iameven.com/arkiv/2006/10/23/
 [2]: http://havard.awegasm.net/
 [3]: http://braid-game.com/
 [4]: http://www.bizarrecreations.com/games/geometry_wars_retro_evolved_2/#trailer