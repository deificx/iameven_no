---
layout: post
title: "Jack is back!"
date: 2007-06-01 19:48:07
category: posts
pid: 19
---
Da har jeg begynt å se sesong 6 av 24. Kanskje ikke et så veldig strategisk trekk rundt eksamnene for jeg har en sterk tendens til å bli hekta når jeg først begynner. Men nå da jeg allerede har pløyd meg igjennom de første 16 episodene kan jeg liksom ikke gi meg. Jeg er utrolig fasinert over hvordan de klarer å holde spenningsnivået oppe på en serie i sin sjette sesong. Noe har de gjort riktig. Det hender jeg begynner på en og annen serie men alle har en tendens til å spinne seg utover i evigheten (jeg ser stygt på deg Lost) eller bli kanselert (stakkars Firefly). 

Serier er gøy, men de har en tendens til å bli for styrt av de forskjellige TV-nettverkene. Er det penger i det kan du banne på at de drar det utover og hvis det er for få seere ender de opp med å kanselere og du får aldri vite hva som skjer. Derfor foretrekker jeg egentlig filmer. 

Da var jeg igjennom to eksamener og har bare en igjen. 

Denne posten skriver jeg foresten på hjemmesiden min, bokstavelig talt. Jeg har fått opp ett back-end system. det er ikke rare greiene enda men det er en start. Jeg kan lage nye poster og redigere gamle poster så jeg er fornøyd. Jeg har også endret datoformateringen for at den skal være litt mer lettleselig å ikke fullt så datamaskin. Jeg har også en kakefunksjon som lagres når du kommer inn på siden og forteller deg når du var her sist de neste gangene du kommer inn, samt en tekst helt øverst som forteller når denne siden sist ble oppdatert. Ikke at det er så vanskelig å se dersom man kommer inn på forsiden, men kan være greit dersom man havner i arkivet eller en annen plass på siden.