---
layout: post
title: "Noen ord om siden 2"
date: 2007-01-25 16:52:20
category: posts
pid: 11
---
Da jeg startet denne siden hadde jeg som et mål å lære meg litt <abbr title="Hypertext Preprocessor">PHP</abbr>. PHP er et serverside skriptspråk som kan utføre alt i fra små enkle oppgaver fra å inkludere et element som skal være på alle sidene, som f.eks. en navigasjon til mer kompliserte databaseoppgaver. Med min manglende kunnskap til databaser utnytter jeg heller PHP til sitt fulle ved å lette oppgaven min med å oppdatere denne siden. Vanligvis, hvis man kun bruker <abbr title="Hypertext Markup Language">HTML</abbr>, må man manuelt føre inn en slik post som dette. Som du kansje har merket er det bare mine tre siste poster som listes på forsiden. I HTML måtte jeg ha fjernet den siste manuelt. Ikke det at det er snakk om en stor belastning i arbeid, men det er lettere dersom dette bare skjer av seg selv. Man må også oppdatere navigasjonen, slik at den stemmer. Her listes de 5 siste postene på min side og hvis man trykker på "+ vis alle..." kommer resten til syne. 

Som du kansje forstår, lister ikke jeg dette manuelt, men lar PHP gjøre jobben for meg. Allerede da jeg startet denne siden begynte jeg med å legge postene mine i vær sin egen fil, for så å samle disse i en mappe. Dette gjorde jeg for at mappen skulle fungere som en database, og jeg enkelt skulle kunne hente ut de filene som var av interesse. Dessuten er det et overraskende oversiktlig system. Etter en del prøving å feiling fikk jeg for to dager siden til å liste filene i mappa. Nå, etter enda mer prøving å feiling, fungerer systemet, og alt jeg trenger å gjøre er å laste opp filen på riktig plass, så skjer resten automatisk. Planen min er at jeg skal kunne utvide dette videre, for å kunne oppdatere hjemmesiden igjennom nettleseren, slik at jeg kan oppdatere siden fra hvor som helst så lenge jeg har tilgang til internett. Men det er enda et lite stykke inn i fremtiden. Jeg er faktisk ganske stolt av det jeg har utrettet her så langt. 

Denne siden har også vært igjennom noen forandringer designmessig så langt. Jeg fant ut at den tidligere var litt rotete og har nå endt opp med en mye mer minimalistisk stil. Selv finner jeg også siden ganske oversiktlig, i forhold til hva den en gang var.

Det som mangler nå er egentlig mer fyll. Riktignok har jeg flere poster på denne siden enn det jeg stort sett har oppnådd på mine tidligere sider. I menyen til høyre har det dukket opp to nye sider. Arkiv, som lister alle mine tidligere poster (hvis du ønsker å lese igjennom alle kan det være litt tungvindt å bruke navigasjonen) og Dump, som inneholder stoff som ikke fortjener sin egen side, men kansje vil få sin egen side dersom jeg ender opp med å skrive nok om det (I min gode venn [Håvard][1]s tradisjon. Ja, jeg tenker på Random).

Det siste jeg har gjort er å fjerne den lille seksjonen "om meg" i toppen av navigasjonen. Den var strengt tatt ikke nødvendig og gav et inntrykk om at jeg ønsker å kopiere typiske Blog-elementer.

For intreserte, her er [Noen ord om siden][2].

 [1]: http://hermiene.net
 [2]: {{ site.url }}/no/posts/2006/09/27/noen-ord-om-siden/