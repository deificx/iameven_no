---
layout: post
title: "Gears of war"
date: 2006-11-19 02:36:26
category: posts
pid: 7
images: 1
---
Ventinga var over. Spillet spilt. Man har en sterk tendens til å sette positive og negative sider ved ting man kjøper. Alt skal liksom kritisk gjennomgås for at man skal kunne gi en bedømmelse av produktet til sine nærmeste. Så hva syns jeg egentlig om [Gears of war][1]? Det var, for å si det som [Øverli][2], sjefolainen. Desverre hadde det jo også noen negative sider. For å starte med det enkle; lengden. Her har de bygget opp et helt nydelig og fantastisk miljø. Grafikken er den beste som er å oppdrive på et spill. Hva gjør de? Lager en rett over fem timer spilleopplevelse. Vel og merke på det enkleste nivået. Man kan slite noe mer og gjerne bruke lengre tid på de høyere gradene, men selv her er det måte på hvor mye mer tid man kan bruke. Orginalprisen på et spill er seks ganger den prisen jeg gladelig betaler for en DVD og da forventer jeg minst seks ganger lengde. Er jeg kresen når jeg ønsker et tolv timer langt spill? 

Dette spillet er linært. Det må man desverre leve med dersom man ønsker å spille det. Av og til får man valget mellom to veier, men alt i alt er det samme sak hvilken vei man velger. Det er som regel akkurat det samme antallet fiender og banevariasjonen er utrolig liten, noe man lett kan se når man spiller co-op. Historien er helt ok, man redder bare verden denne gangen også og slutten legger opp til oppfølger. 

Sett bort i fra disse, fra min side, småtingene er det masse godsaker. Grafikken som jeg nevner tidligere er bare helt nydelig, med lang y. Kuttscenene, eller småfilmene innimellom er bare helt geniale og holder samme stil som spillet. Musikken er filmmatisk og en skikkelig stemningssetter. Ikke noe jeg nødvendigvis ville hørt på mens jeg blander frokostblanding, men det er bare så riktig i settingen. Man kan spille igjennom hele spillet co-op, noe jeg ønsker at flere ville prioritere. Spilling burde ikke assosieres med noe asosialt (Se på han og de stilige ordene). Dette er også et av de få spillene jeg kan huske å ville spille på nytt rett etter rulleteksten. Alt i alt er jeg storfornøyd med den handelen.

Mindre skriving, mer spilling

 [1]: http://www.tothegame.com/game.asp?id=4305
 [2]: http://pondus.net/