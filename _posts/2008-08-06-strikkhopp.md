---
layout: post
title: "Strikkhopp"
date: 2008-08-06 12:27:13
category: posts
id: 66
images: 3
---
Så det viste seg nok en gang at jeg ikke klarte å holde en jevn oppdateringsplan her på siden, men jeg skal gjøre mitt beste for å kaste meg opp på hesten igjen. Vanligvis har jeg gitt opp det å oppdatere siden når jeg har falt ut slik tidligere, men jeg har jo stort sett vert ganske flink med å få ned noen ord her. Jeg har i det minste ikke falt ned på [Håvard][1] sitt nivå enda.

Så som du kanskje merker så har jeg endret endel ting på siden. Adsense forsvant for jeg syns det ble rotete. Portalen forsvant for jeg syns den var unødvendig og ikke helt opptimal (kan hende den dukker opp igjen). Jeg har endret litt på designet. Som vanlig synes jeg at det er en endring til det bedre, men tror egentlig jeg skal konkludere med at jeg bare må endre designet innimellom for å være fornøyd. Av en eller annen grunn så vil ikke tekst midtstille seg skikkelig, skal se om jeg ikke får ordnet på akkurat det. Noe som gjør at teksten i submenyen står litt til høyre og på bildesiden litt til venstre. Jeg har også endelig klart å finne en måte å legge bilder til postene som jeg er fornøyd med. Før har de bare ikke passet helt inn. Men nå har jeg lagt en sidebar til postene hvor datoen står, det er plass til bilder, eventuelt vise til nytt galleri og jeg kommer kanskje til å føre opp lenker relatert til ting i postene der, hvis jeg bare finner ut hvordan jeg skal løse det. 

Jeg er endelig ferdig med jobben på Posten. Skulle ønske jeg bare kunne glemme alt det overflødige jeg lærte der. Som etternavnet til de rundt 800 menneskene jeg leverte post til. 

Tom, Astrid og jeg dro opp til Telemark en tur et par uker tilbake. Målet var å hoppe i strikk og du kan se bilder i galleriet. De ble uheldigvis veldig uklare, men slik går det når man ikke har skikkelig fotoutstyr. Opplevelsen var uansett fantastisk og den kan sterkt anbefales. 

Jeg presenterer noe øyegodteri med 3 bilder jeg fant for å teste ut den nye bildevisningen min. Det første bildet er av operahuset i Bjørvika, Oslo. Det andre er fra Påskeøya og det siste er av Aten hvor du ser litt av Akropolis. Har sett at Håvard gjør dette et par ganger og fikk litt lyst til å etterligne hva han gjør på også dette området. Det betyr at jeg skal prøve å samle på kule bilder jeg kommer over når jeg ferder rundt på nettet, hvis jeg husker det.

 [1]: http://havard.awegasm.net