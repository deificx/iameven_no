---
layout: post
title: "LAN, film og musikk"
date: 2006-10-10 22:57:36
category: posts
pid: 4
---
Siden sist update har PCen min stått parkert hos [Aleksander][1]. Vi har et lite LAN som er en sammenkomst for en vennegjeng med datainteresser. Her brytes vi ned av junkfood, brus og å sitte stille foran en pcskjerm konstant. Trackmania Nations og Trackmania Sunrise har vært gjengangere denne gang. Selv foretrekker jeg Sunrise, men siden ikke alle har det og Nations er gratis, har begge blitt spilt. Vi spiller også en god dose Warcraft III: The frozen throne. Men kun for Towerdefensespillene som er brukerlagte spill.

Ellers var jeg innom kinoen i Sandnes i går og så [Over the hedge][5], med engelsk tale så klart. Det er nok bortimot den morsomte 3D-animasjonsfilmen jeg har sett. Men samtidig står [Ice age][6], eller istid som den heter så fint på norsk også ganske så godt mot toppen av lista, [begge 2][7]. Ellers elsker jeg humoren og historiefortellingen i [hoodwinked][8]. 3D-animasjon er bare så utrolig bra, og jeg får bare skikkelig lyst å begynne med det vær gang jeg ser noe bra i 3D. Jeg er svak.

De som kjenner meg vet at jeg kjøper endel musikk. I går fikk jeg nok en CD i posten: [Atlas Plug - 2 days or die][9]. Det er noe av den råeste breakbeaten jeg noensinne har hørt. Sterkt tilknyttet spill som Rallisport Challenge 2 og PGR3 har jeg hørt mye på musikken tidligere, men den har til nå vert uopnåelig. Så man kan trygt si at et smil formet seg om munnen min da pakken lå der og lyste opp hele postkassa. Hvis du liker breakbeat, vil du elske Atlas Plug. Even anbefaler. Hmm, bør lage en seksjon om det.

 [1]: http://amvfx.com
 [5]: http://www.imdb.com/title/tt0327084/
 [6]: http://www.imdb.com/title/tt0268380/
 [7]: http://www.imdb.com/title/tt0438097/
 [8]: http://www.imdb.com/title/tt0443536/
 [9]: http://www.atlasplug.com/